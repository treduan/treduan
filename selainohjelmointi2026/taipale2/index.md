# Taipaleen leirikeskus jatkuu

Alamme tehdä toteutusta Taipaleen leirikeskuksen sivustolle.

1. Luo ensin sivuston HTML. Sinulla pitää siis olla kuusi kappaletta HTML-sivuja: Etusivu, Toiminta, Majoitus, Ruokailu, Tilat, Yhteystiedot. Tosin nimeä etusivun tiedosto nimellä *index.html*. Voit kopioida täsmälleen saman header-osion, nav-osion ja footer-osion jokaiselle sivulle, mutta sivun main-osion sisältö on jokaisessa eri.
2. Lähde toteuttamaan ulkoasusuunnitelmaa. Käytä samaa CSS-tiedostoa jokaisella sivulla, jotta sinun ei tarvitse toistaa samoja muotoiluja. Tee ensin mobiiliversio ja sen jälkeen laajempi versio. Tarkista, että skaalaus toimii. Tarvittaessa tee eri kokoiset kuvat eri versioille sivusta.
3. Tee leirikeskukselle vielä favicon, joka voi olla joko sama kuin leirikeskuksen logo tai eri (esimerkiksi leirikeskuksen alkukirjaimesta eli "T":stä voi tehdä jotain).