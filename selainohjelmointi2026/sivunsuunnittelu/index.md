# Verkkosivujen suunnittelun perusteet

Verkkosivujen suunnittelu ei ole vain visuaalista koristelua. Hyvä suunnittelu tukee sivun käyttöä, ymmärrettävyyttä ja saavutettavuutta. Ohjelmistokehittäjän ei tarvitse olla graafikko, mutta hänen tulee osata rakentaa sivuja, jotka ovat selkeitä, loogisia ja miellyttäviä käyttää.

## UX ja UI verkkosivuilla

Verkkosivuja suunniteltaessa puhutaan usein kahdesta toisiinsa liittyvästä käsitteestä: UX (User Experience) ja UI (User Interface). Ne liittyvät toisiinsa, mutta tarkoittavat eri asioita.

Yksinkertaistettuna:

- UX keskittyy siihen, miltä sivun käyttö tuntuu

- UI keskittyy siihen, miltä sivu näyttää ja miten sitä käytetään

Molempia tarvitaan hyvän verkkosivun tekemiseen.

### UX – käyttäjäkokemus

UX (käyttäjäkokemus) tarkoittaa kokonaisuutta, joka muodostuu siitä, kuinka helppoa, loogista ja miellyttävää sivun käyttäminen on.

UX ei ole vain visuaalinen asia, vaan ennen kaikkea toiminnallinen ja rakenteellinen.

**UX-esimerkkejä:**
- Käyttäjä löytää tarvitsemaansa tiedon nopeasti
- Navigaatio on selkeä eikä vaadi arvaamista
- Lomakkeen täyttäminen on suoraviivaista
- Sivulla ei tarvitse miettiä “mitä seuraavaksi”

Hyvä UX tarkoittaa usein sitä, että käyttäjä ei kiinnitä siihen erityistä huomiota – asiat vain toimivat.

### UI – käyttöliittymä

UI (käyttöliittymä) tarkoittaa sivun näkyvää ja konkreettista osaa: sitä, millaisia painikkeet, tekstit, värit ja asettelut ovat.

UI vastaa siitä, miten käyttäjä on vuorovaikutuksessa sivun kanssa.

**UI-esimerkkejä:**
- Painike näyttää klikattavalta (hover)
- Linkit erottuvat muusta tekstistä
- Värit ja fontit ovat yhtenäisiä
- Lomakekentät ovat selkeästi merkittyjä

Hyvä UI auttaa käyttäjää ymmärtämään, mitä sivulla voi tehdä.


## 1. Tarkoitus ensin

Ennen kuin mietit värejä tai asettelua, vastaa näihin kysymyksiin:

- Mikä on sivun tarkoitus?
- Kenelle sivu on tarkoitettu?
- Mitä käyttäjän pitäisi pystyä tekemään sivulla?

Hyvä suunnittelu tukee sivun tarkoitusta. Kaiken ei tarvitse näkyä heti, mutta tärkeimpien asioiden tulee olla helposti löydettävissä.

## 2. Selkeä rakenne

Verkkosivun rakenteen tulee olla looginen sekä käyttäjälle että selaimelle.

**Hyvän rakenteen tunnusmerkkejä:**
- Sivulla on selkeä otsikko
- Sisältö etenee loogisessa järjestyksessä
- Otsikkotasot (h1–h6) on käytetty järkevästi
- Navigointi on helppo tunnistaa

Rakenne tehdään HTML:llä. CSS ei saa olla ainoa syy siihen, että sisältö “näyttää oikealta”.

## 3. Sijoittelu ja sommittelu

Sijoittelun tarkoitus on ohjata käyttäjän huomiota.

**Perusperiaatteita:**
- Ryhmittele yhteen kuuluvat asiat
- Jätä riittävästi tyhjää tilaa (white space)
- Vältä liikaa eri elementtejä samalla alueella
- Asettele asiat linjassa keskenään

Selkeä sivu näyttää usein yksinkertaiselta – se on merkki hyvästä suunnittelusta, ei huonosta.

## 4. Visuaalinen hierarkia

Kaikki sisältö ei ole yhtä tärkeää.

Hyvä hierarkia kertoo käyttäjälle:
- mitä katsoa ensin
- mikä on tärkeää
- mikä on lisätietoa

Hierarkia syntyy esimerkiksi:
- otsikkokokojen eroista
- tekstin painotuksista
- elementtien koosta ja sijainnista
- väreistä ja kontrastista

## 5. Värit – vähemmän on enemmän

Värien tehtävä on tukea luettavuutta ja käytettävyyttä.

**Hyviä perusohjeita:**
- Käytä vain muutamaa pääväriä
- Huolehdi riittävästä kontrastista
- Älä käytä värejä ainoana merkityksenä
- Tekstin on aina oltava helposti luettavaa

Usein hyvä ratkaisu on:
- vaalea tausta
- tumma teksti
- yksi tai kaksi tehosteväriä
- tai tumma ja vaalea toisin päin (jotkut pitävät enemmän dark modesta)

## 6. Teksti ja luettavuus

Sisältö luetaan, ei vain katsota.

**Huomioi:**
- Riittävä fonttikoko
- Selkeä fontti
- Riviväli ja kappalejako
- Rivien pituus (ei liian leveitä tekstialueita)

Liian pieni teksti tai liian tiheä sisältö tekee sivusta raskaan käyttää.

## 7. Kuvat osana kokonaisuutta

Kuvien tehtävä on tukea sisältöä, ei häiritä sitä.

**Hyviä käytäntöjä:**
- Käytä vain tarkoituksenmukaisia kuvia
- Pidä kuvien koko hallinnassa
- Säilytä oikea kuvasuhde
- Käytä alt-tekstejä

Huonolaatuinen tai epäselvä kuva tekee sivusta helposti epäammattimaisen.

## 8. Johdonmukaisuus

Sivun eri osien tulisi tuntua kuuluvan yhteen.

**Johdonmukaisuutta luovat:**
- samat värit
- samat fontit
- samanlaiset painikkeet
- yhtenäinen tyyli koko sivustolla

Jos jokin asia toimii yhdellä sivulla, sen tulisi toimia samalla tavalla muuallakin.

## 9. Responsiivinen ajattelu

Verkkosivuja käytetään erilaisilla laitteilla.

**Hyvä suunnittelu huomioi:**
- kapean näytön
- kosketusnäytön
- vaihtelevan koon

Responsiivisuus ei ole erillinen ominaisuus, vaan osa hyvää suunnittelua alusta alkaen.

Lisää materiaaleja verkosta:

[Geeks for Geeks Web Design Tutorial](https://www.geeksforgeeks.org/websites-apps/web-design/)<base target="_blank">