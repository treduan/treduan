# Lisäosat (plugins)

Lisäosat nimensäkin mukaan lisäävät joitakin toiminnallisuuksia WordPress-sivustolle. Monet niistä ovat aika pieniä, jotkut merkittävämpiä.

Samoin kuin teemojen kanssa, lisäosia löytyy WordPressin kautta täysin ilmaiseksi tai maksullisesti eri sivustojen kautta. Maksullisia lisäosia löytyy esimerkiksi [codecanyon.netistä](codecanyon.net)<base target="_blank">.

Lisäosat kannattaa valita huolella, sillä jos jokin WordPresssivustolla menee rikki, lisäosat ovat yleensä syypäitä. Aivan kaikki lisäosat eivät sovellu keskenään käytettäviksi, joten niitä kannattaa testata ennen sivuston julkaisemista niiden kanssa. Lisäosia joutuu myös päivittämään ajoittain, mikä harvoin on vaikeaa, mutta jos sitä ei muista tehdä, se voi rikkoa sivuston jossakin vaiheessa.

Esimerkki pienestä lisäosasta on *Duplicate Page*, joka mahdollistaa sen, että jonkin sivun voi kopioida täysin. Se helpottaa paljon sitä, jos on tarpeen tehdä monta visuaalisesti samanlaista sivua, joihin päivitetään eri tekstisisältöä.

## Hyödyllisiä lisäosia

### Contact form by WPForms

Tällä lisäosalla on helppoa tehdä erilaisia lomakkeita pohjautuen valmiisiin lomakepohjiin, joita voi muokata.

### Antispam Bee

Jonkinlainen spamfiltteri on melkein pakollinen sellaisella sivulla, jolle voi kirjoittaa kommentteja. Muuten sivusto alkaa täyttyä turhista ja mahdollisesti haitallisista viesteistä. Filtteriksi soveltuvia lisäosia on useita, mutta yksi parhaista on Antispam Bee.

### Gutenberg Blocks by Kadence Blocks

Tämä lisäosa tulee automaattisesti asennettua, jos on ottanut käyttöön Kadence-teeman ja sen Starter Templaten, mutta se toimii myös useimpien muiden teemojen kanssa.

### Yoast SEO

Näkyvyys on erittäin tärkeää verkkosivuille ja sopivilla lisäosilla saa optimoitua sitä jonkin verran. Tosin sivuston sisällöllä on näkyvyyden kannalta aina merkitystä, ja Yoast SEO voi auttaa myös sen suhteen.

### Site Kit by Google

Tällä lisäosalla saa muun muassa Google Analytics -toiminnallisuudet, jotka seuraavat sivuston vierailijadataa. Vaatii yhdistämisen Google-tiliin.

### User Role Editor

Tällä lisäosalla voi säätää käyttäjärooleja. Yleisin käyttötapaus on, että haluaa antaa Avustaja-roolille mahdollisuuden lisätä mediatiedostoja eli käytännössä kuvia kirjoittamiinsa artikkeleihin.

### WooCommerse

Yleisin verkkokauppalisäosa on WooCommerse.