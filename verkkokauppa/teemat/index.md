# Teemat

WordPressissä ulkoasun suhteen teemat ovat oleellisia. Jo asenuksen yhteydessäsivustolla on jokin oletusteema, jossa on jokin verran oletussisältöä. Tyypillisesti WordPressissä on valmiiksi asennettuna muutama teema, jotka voi vaihtaa käyttöön yhdellä napin painalluksella.

Teemoja on kuitenkin valtavat määrät lisää. Osa niistä on ilmaisia ja osa maksaa jonkin verran (ns. premiumteemat). Ilmaisissakin on paljon monipuolisia ja täysin toimivia teemoja. Teemoja voi selata, kun menee valikossa Ulkoasuun ja sieltä Teemat-välilehdelle. Sivun yläreunassa on painike "Lisää uusi teema", josta pääsee tutkimaan eri teemoja. Niitä voi myös filtteröidä omien tarpeiden mukaan eli esimerkiksi portfoliosivulle tai verkkokauppaan löytyy omia teemojaan, vaikkakin monet teemat soveltuvat hyvin moniin eri tarkoituksiin. Teemat, jotka löytyvät tätä kautta, ovat kaikki maksuttomia.

Maksullisia teemoja löytyy monelta eri sivustolta, mutta esimerkkinä voi käyttää Themeforestia, jolta löytyy muun muassa syksyllä imitoimamme Maido, joka tosin ei ole WordPressille kehitetty teema. [Themeforest](https://themeforest.net/category/wordpress)<base target="_blank"> Jos ostaisimme sieltä tai jostakin muusta paikasta teeman, se ladattaisiin koneelle zip-tiedostona. Se lisättäisiin WordPressiin siten, että mennään sivulle, josta voi ladata teemoja, ja siellä ylhäällä on nappi, josta voi ladata uuden teeman zip-tiedostona.

## Teeman valinta

Teeman valinta voi olla suuren työn takana. Vaakakupissa painaa se, miltä sivusto näyttää, sillä sen täytyy sopia siihen mielikuvaan, jonka sivustolla haluaa herättää. Toisaalta siinä täytyy olla mahdollisuus käyttää omaan tarpeeseen oikeita osia. Kolmantena tulee sitten nopeus. Valitettavasti osa WordPress-teemoista on hitaita ladata. Jos sivuston lataamiseen menee esimerkiksi viisi sekuntia, moni käyttäjä saattaa todeta, että sivu ei kiinnostakaan tai että sitä ei jaksa selata etusivua pidemmälle. 

Kaksi suositeltua ilmaista teemaa ovat Astra ja Kadence, jotka ovat molemmat nopeita ja laajalti muokattavissa. Lisää tietoa Astrasta löytyy [wpastra.com](wpastra.com)<base target="_blank"> ja lisää Kadencesta löytyy [kadencewp.com](kadencewp.com)<base target="_blank">.

Kun kumman tahansa lataa, voi mukana ladata pari lisäosaa, jotka kannattaa ottaa. 

On yleistä, että kun valitsee teeman, sitä joutuu säätämään alkuun eli sivustolta voi kadota monia asioita, jotka pitää säätää uudelleen päälle. Kadencessa ja Astrassa on myös valmiita aloittelijatemplateja, jotka voi valita ja joissa on valmiina enemmän asetuksia, värimaailmoja jne.

## Teeman säätäminen

Kun teema on valittu ja otettu käyttöön, sitä täytyy alkaa säätää itselle sopivaksi. Eri teemoissa säädöt ovat hieman toisistaan poikkeavat, mutta lähtökohtaisesti kaikkea voi jollakin tavalla säätää. WordPress-teemat tehdään lähtökohtaisesti niin, että ne toimivat niin suurella kuin pienelläkin näytöllä, ja niin suuren näytön, tablettikokoisen näytön että kännykkäkokoisen näytön ulkoasua voi säätää.

Esimerkissä on käytetty Astraa teemana, mutta useimmat koskevat myös Kadencea ja suurinta osaa muista teemoista.

Osa säädöistä tehdään Ulkoasusta ja osa Sivusta.

### Sivuston identiteetti

Sivuston identiteetti (Page identity) -kohta löytyy, kun mennään Ulkoasuun ja sen alta Mukauttamiseen. Sieltä lisätään sivustolle logo ja favicon eli Sivuston kuvake. Lisäksi sitä kautta pääsee esimerkiksi vaihtamaan sivuston otsikon tai kuvauksen.

### Header Builder ja Footer Builder

Niin ylä- kuin alapalkkiakin voi säätää hyvin samankaltaisella tavalla. Kun valitsee joho Header- tai Footer Builderin, saa valikon, jossa on normaalisti kolme riviä. Niille kolmelle riville voi asettaa erilaisia elementtejä esimerkiksi viemällä hiiren oikean kohdan päälle ja ilmestyvästä plussasta löyvästä valikosta. Sieltä löytyy vaihtoehtoina muun muassa sosiaalisen median linkit, hakukenttä, lisävalikkoja tai itse määriteltäviä HTML-elementtejä. Näitä voi myös siirrellä vetämällä niitä eri paikkoihin.

### Yleinen

Täältä löydät muun muassa sivuston värimaailman säädön, fonttien säädön, nappien säädön jne.

## Sisällön vaihtaminen

Teemojen mukana tulee usein teeman omaa sisältöä. Sisällön vaihto tapahtuu menemällä kyseisille sivuille ja vaihtamalla sisältöä sieltä.

Kadencen ja Astran mukana tulee joukko uusia lohkomalleja eli oletusteemoja enemmän erilaisia vaihtoehtoja, joita lisätä sivustolle. Sieltä löytyy esimerkiksi lohko lomakkeelle (eri vaihtoehtoja), laskurille, FAQ, Google Maps-upotus jne.