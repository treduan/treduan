# Validointi

Jos HTML-koodia ei ole kirjoittanut oikein, selain näyttää sen, mutta se saattaa näyttää sen huomattavan väärin. Eli jos tageja puuttuu tai niitä ei ole muistanut sulkea, sivustossa voi olla suuriakin ongelmia. Nykyisin koodieditorit huomaavat tällaisia puutteita aika hyvin, mutta nekään eivät ole erehtymättömiä.

On suositeltavaa käyttää HTML-koodin laadun varmistamiseen validaattoria. Niitä on useampi, mutta hyvä on ainakin [ validator.w3.org ](https://validator.w3.org/)<base target="_blank">. Tee HTML-tiedostoillesi aina validointitarkistus, ennen kuin olet palauttamassa sitä.


## Demotehtävä

1. Avaa validaattorisivu.
2. Valitse joko Validate by File Upload tai Validate by Direct Input
3. Jos valitsit File Uploadin, selaa koneeltasi aiemmin luotu demo1.html ja validoi se.
4. Jos taas valitsit Direct Inputin, kopioi demo1.html-tiedostosi sisältö ja liitä se tekstikenttään ja validoi se. Kopiointi tapahtuu helpoimmin yhdistelmällä näppäimillä ensin Ctrl+A (valitsee kaiken), sitten Ctrl+C (kopioi) ja Ctrl+V (liittää kopioidun).
