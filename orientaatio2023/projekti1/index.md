# Ensimmäinen projekti

# Leirintäkeskuksen verkkosivusto

Harjoittelemme pprojektityöskentelyä kolmen viikon ajan noin neljän hengen ryhmissä. Ryhmässä tulee olemaan seuraavat roolit:

- Scrum master/projektipäällikkö
- Graafikko
- Ohjelmoijat (1-3)

Kuitenkin kaikki osallistuvat tarpeen mukaan kaikkeen, jos on esimerkiksi poissaoloja.

Tiimit:
1. Onni, Julius, Noel, Patrik
2. Eemeli, Tarik, Juho, Julia
3. Lassi, Eerik, Jere, Bruno
4. Niklas, Luka, Akseli, Ilmari, Elias

### Scrum master

Scrum masterin pääasiallinen tehtävä on järjestää tiimin toimintaa ja seurata sen etenemistä sekä pitää huolta tarvittavista dokumenteista. Hän pyrkii auttamaan tiimiläisiä ongelmissa parhaan taitonsa mukaan ja tarvittaessa tekee lopulliset päätökset sisällön ja ulkoasun suhteen. Hän opiskelee myös virallista scrum metodia projektin aikana. Työelämässä hän olisi kaikkein eniten yhteydessä asiakkaaseen ja esihenkilöihin projektin puolesta.

### Graafikko

Graafikko tekee lopullisen ulkoasusuunnitelman tiimin kaikista alustavista suunnitelmista, etsii kuvitusta ja tekee logon.

### Ohjelmoija

Ohjemoijat kirjoittavat lopullisen koodin ja ulkoasun, mutta osallistuvat myös alun suunnitteluun ennen toteutusta.

## Tehtävänanto

Taipaleen leirintäkeskuksen sivusto täytyy uusia kokonaan. Sille luodaan täysin uusi ulkoasu ja rakenne.

Sivustolla pitää olla seuraavat sivut: Etusivu, Toiminta, Majoitus, Ruokailu, Tilat, Yhteystiedot. Sen pitää olla saavutettava sekä skaalautuva. Jokaisella sivulla on samanlainen header-osio, jonka olla alla on navigaatiopalkki. Jokaisella sivulla on myös samanlainen footer-osio, jossa on copyright sekä linkki Yhteystiedot-sivulle.

### Etusivu
 
Tämä on sivu, jolle kävijä ensimmäisenä tulee. Sillä tulee olla miellyttäviä kuvia leirikeskuksen alueesta sekä esittelyteksti.

Teksti: 

Tervetuloa Taipaleen leirintäkeskukseen, Pirkanmaan sydämeen! Meillä voit majoittua kotoisissa mökeissä tai telttailla luonnonläheisesti. Meiltä löytyy myös paikkoja asuntoautoille tai -vaunuille sekä hotellihuoneita päärakennuksesta. Iltaisin kesäkaudella meillä soi usein musiikki salissamme. Talvikaudella tilojamme voi vuokrata monenlaisiin tapahtumiin kuten häihin tai syntymäpäiväjuhliin. Lähistöltä löytyy kiitettävä määrä luontopolkuja laavuineen, kuten myös paljon hyvää vesistöä uimista ja veneilyä varten. Kylpyläosastomme saunoineen lämmittää kovillakin pakkasilla.

### Toiminta

Tämä sivu esittelee leirintäkeskuksen toimintaa. Sille voi lisätä muutaman soveltuvan kuvan.

Teksti:

Toiminta

Taipaleen leirintäkeskuksessa on monenlaista toimintaa ympäri vuoden.

Esiintyjät

Leirintäkeskuksen pääsalissa on useina kesäiltoina erilaisia musiikki- tai tanssiesityksiä sekä ajoittain myös standup komiikkaa.

Katso kesän 2024 esiintyjät tästä. (Avautuu osio, jossa lukee: "Kesän 2024 esiintyjät varmistuvat myöhemmin.")

Venevuokraus

Soutuveneitä voi vuokrata päärakennukselta kesäkaudella hintaan 5 € tunti. Maksimiaika vuokraukselle on kuusi tuntia.

Kylpyläosasto

Leirintäkeskuksen kylpyläosasto on auki vuoden ympäri. Kesällä käytössä on myös ulkoallas. Kylpyläosastolla on syvä uima-allas, kaksi poreallasta sekä yksi lasten allas liukumäkineen. Saunaosastolla on tavallinen sauna sekä höyrysauna. Hinta aikuiselta 12 €, opiskelijalta tai eläkeläiseltä 10 € ja kouluikäiseltä lapselta 6 €. Alle kouluikäiset uivat ilmaiseksi.

Opastetut luontoretket

Kesäaikaan joka lauantai on tarjolla opastettu luontoretki, jolle lähdetään kello 13 päärakennukselta. Reitti ei ole esteetön. Ei vaadi kovaa kuntoa. Hintaan sisältyy pienet eväät. Kesto noin kolme tuntia. Hinta 15 € aikuiselta, 12 € opiskelijalta tai eläkeläiseltä ja 8 € kouluikäiseltä lapselta. Alle kouluikäiset pääsevät mukaan ilmaiseksi.

Voitte myös ehdottaa toimintaa ottamalla meihin yhteyttä, niin katsomme, voimmeko järjestää sen.

### Majoitus

Tämä sivu esittelee leirintäkeskuksen majoitusvaihtoehtoja ja sen kautta voi varata majoitusta.

Teksti:

Majoitus

Meillä voit vuokrata mökin, teltan, asuntoauto- tai vaunupaikan tai huoneen päärakennukselta.

Mökit

Mökkejä on kahta kokoa. Pieniä neljän hengen mökkejä löytyy kuusi kappaletta. Niihin voi pedata myös yhden lisävuoteen sohvalle. Suurempia kahdeksan hengen mökkejä on kymmenen kappaletta.

Pienen mökin vuorokausihinta on 70 €. Vuokraa pieni mökki tästä. (Avautuu lomake.)

Ison mökin vuorokausihinta on 100 €. Vuokraa suuri mökki tästä. (Avautuu lomake.)

Teltat

Meillä on oma telttailualue, jolta voi vuokrata telttamajoituksen nukkumisvarusteineen. Telttojen koot vaihtelevat kolmen hengen teltasta kuuden hengen telttaan. Yhden teltan vuorokausihinta on 5 € plus 10 € jokaiselta yöpyjältä. Telttamajoitusta on tarjolla kesäkuun alusta syyskuun loppuun.

Varaa telttamajoitus tästä. (Avautuu lomake.)

Asuntoautopaikat

Asuntoautoille- ja vaunuille on joukko omia paikkoja, joilla on jaettu huoltorakennus. Paikkoja löytyy kahdellekymmenelle kulkuneuvolle. Paikan vuorokausivuokra on 20 € läpi vuoden.

Varaa asuntoautopaikka tästä. (Avautuu lomake.)

Hotellimajoitus

Päärakennuksessamme on hotellihuoneita 30 kappaletta. Näistä 20 on kahden hengen huoneita ja 10 neljän hengen huoneita. Jokaisessa huoneessa on oma kylpyhuone ja pieni keittiö. Huoneisiin on mahdollista levittää sohvasta yksi lisävuode. Aamiainen kuuluu huoneiden hintaan. Kahden hengen huoneen vuorokausihinta on 90 € ja neljän hengen huoneen vuorokausihinta on 130 €.

Varaa huone tästä. (Avautuu lomake.)

### Ruokailu

Leirintäkeskuksen päärakennuksessa on oma ravintola sekä tilausravintolapuoli. Ravintola Taival tarjoaa joka aamu monipuolisen aamiaisen yöpyjille hintaan 8 € aikuisille ja 4 € kouluikäisille lapsille. Nuoremmat saavat ruokailla huoltajien kanssa ilmaiseksi. Aamiaista tarjotaan kello 7-10.

Kesäkaudella ravintolamme tarjoaa maukkaan ja kesäisen lounaan kello 11-14 noutopöydästä. Otamme huomioon yleisimmät ruokarajoitukset. Kysy harvinaisemmista allergeeneistä henkilökunnaltamme. Lounaan hinta on 12,90 € aikuisilta, 8,90 € kouluikäisiltä lapsilta ja 4,90 € alle kouluikäisiltä lapsilta.

Kesäkaudella ravintolamme tarjoaa myös illallista noutopöydästä kello 17-20. Illallisen hinta on 14,90 € aikuisilta, 9,90 € kouluikäisiltä ja 4,90 € alle kouluikäisiltä lapsilta.

Muina aikoina ruokailun voi tilata vähintään kuuden hengen ryhmille ruokalistamme mukaisesti. Tilaus tulee tehdä vähintään kolme vuorokautta aikaisemmin. Meiltä saa myös kaikkiin tiloissamme pidettäviin juhliin pitopalvelun.

### Tilat

Meiltä löytyy vuokrattavia tiloja eri tarpeisiin.

Juhlatila

Meiltä löytyy ruokasali maksimissaan 80 hengelle. Se sopii hyvin esimerkiksi häiden tai syntymäpäiväjuhlien järjestämiseen, mutta tilassa onnistuvat myös kokoukset. Tarjoamme myös pitopalvelun. Tilan hinta on kesäkaudella 50 € per tunti ja talvikaudella 35 € tunti. Pitopalvelu maksaa erikseen.

Kokoustila

Kokoustilaamme mahtuu yhtä aikaa 35 henkilöä. On myös mahdollista tilata pitopalvelustamme kahvitarjoilu lisähintaan. Tilan hinta on 29 € tunnilta.

Luokkahuone

Meillä on myös pienempiä tapaamisia varten luokkahuone, johon mahtuu maksimissaan 30 henkilöä. Se soveltuu pienemmille kokouksille tai esimerkiksi koulutuksiin. On myös mahdollista tilata pitopalvelustamme kahvitarjoilu lisähintaan. Tilan hinta on 25 € tunnilta.

Tiedustelut tiloista tästä. (Avautuu lomake.)

### Yhteystiedot

Taipaleen leirikeskus sijaitsee Tampereen Teiskossa, noin 30 kilometrin päässä Tampereen keskustasta koilliseen.

Levälahdentie 28
34260 Teisko

taival.info@leirikeskustaival.fi
0400171177

Voit seurata meitä myös Facebookissa ja Instagramissa (logot)

## Projektin kulku

### Viikko 1

1. Tiimit sopivat keskenään roolit sekä tiimilleen nimen, joka ilmoitetaan opettajalle. Tietoja voi jakaa Teamsin kautta.
2. Tiimit alkavat tehdä sivustolle ulkonäkösuunnitelmaa. Jokainen tekee suunnitelman etusivusta AdobeXD:llä. Yhdessä tiimit käyvät läpi kaikkien suunnitelmat ja valitsevat niistä mieluisimman tai yhdistävät suunnitelmista itselleen miellyttävimmän yhdistelmän.
3. Alustavan suunnitelman mukaisesti graafikko alkaa tehdä yksityiskohtaisempaa ulkoasusuunnitelmaa jokaiselle sivulle. Hän suunnittelee myös logon ja etsii sopivat kuvat sivustolle. Logosta kannattaa olla muutama eri vaihtoehto.
4. Ohjelmoijat alkavat luoda sivuston pohjaa aluksi ilman muotoilua pelkällä HTML:llä ja JavaScriptillä (JavaScriptiä tarvitaan lähinnä lomakkeiden avautumiseen.) Ensimmäisenä he valitsevat joukostaan ns. pääohjelmoijan, jonka Githubiin luodaan projekti. Toinen ohjelmoija sekä graafikko että scrum master voivat kopioida tämän projektin itselleen, kun se on luotu. (Toisella kerralla alamme katsoa, miten yhteistyö Gitissä toimii. Tästä syystä korkeintaan pääohjelmoija saa ensimmäisellä kerralla tehdä projektiin muutoksia.)
5. Scrum master alkaa lukea läpi [scrumin opasta](https://scrumguides.org/docs/scrumguide/v2020/2020-Scrum-Guide-Finnish.pdf)<base target="_blank">.

### Viikko 2
1. Pidetään tiimipalaveri scrum masterin johdolla ja tarkistetaan, mikä on tiimin tilanne.
2. Tutustutaan tiimeinä, miten Gitin kanssa toimitaan tiimityöskentelyssä, jotta vältetään pahimmat virheet ja saadaan siitä hyödyt irti.
3. Jatketaan projektin edistämistä.

### Viikko 3
1. Pidetään tiimipalaveri scrum masterin johdolla ja tarkistetaan, mikä on tiimin tilanne.
2. Ohjelmoijat ja graafikko jatkavat työtään. Toivon mukaan graafikon työ on siinä määrin valmis, että ohjelmoijat voivat alkaa toteuttaa myös ulkoasua ainakin joiltakin osin.
3. Scrum master työstää projektin dokumentteja eli päivittää projektin README.md -tiedoston sekä tekee Excelillä tuntikirjanpidon, jossa näkyy jokaisen tiimiläisen käyttämä aika projektiin. [README ohjeet](./readmeohjeet.md) 

### Viikko 4
1. Pidetään tiimipalaveri.
2. Jatketaan työskentelyä. Ohjelmoijat viimeistelevät koodia, graafikko ulkoasusuunnitelman ja scrum master dokumentit.
3. Aletaan valmistella Powerpoint-esitystä, joka pidetään seuraavalla viikolla.

### Viikko 5
1. Pidetään tiimipalaveri.
2. Viimeistellään Powerpoint ja sovitaan, kuka esittelee mitäkin.
3. Jos sivusto on valmis, julkaistaan se Github pagesin kautta. Jos se on vaiheessa, otetaan muutama kuvakaappaus mahdollisimman valmiista sivuista.
4. Esitellään projekti ryhmälle.
5. Pidetään sprint rewiew eli scrum masterin johdolla keskustelu, jossa käydään läpi, mitkä asiat projektissa onnistuivat hyvin, missä oli ongelmia ja miten niitä olisi ehkä voinut ratkaista.

### Ohjeet Powerpointiin

1. Kansisivulla esitellään projektin nimi ja projektitiimiläiset. Esityksessä myös jokainen tiimiläinen esittelee itsensä ja pääasiallisen roolinsa projektissa.
2. Näytetään ensimmäinen ulkoasusuunnitelma sekä kaksi lopullista suunnitelmasivua sekä logo.
3. Näytetään joko netissä olevalta sivulta lopputulosta tai näytetään muutama kuvakaappaus mahdollisimman valmiista sivuista.
4. Esitellään vielä tuntikirjanpito.